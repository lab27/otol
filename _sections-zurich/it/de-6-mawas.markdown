---
order: 5
title: Rimboschimento nell’area di Mawas, Kalimantan-Centrale
anchor: mawas
date: 2018-08-13 13:08:13 +0000
lang: it
---
Altrettanto urgente è la preservazione di una foresta palustre nell’area di Mawas, nel Kalimantan-Centrale, dove alla fine degli anni novanta il dittatore indonesiano Suharto aveva lanciato il suo «Mega Rice Project», sacrificando oltre 1 milione di ettari di foreste palustri in tutto il paese e facendo scavare solo nel Borneo circa 4000 chilometri di canali di drenaggio. Il progetto non realizzò l’obiettivo di lottare contro la carenza di generi alimentari, ma distrusse un ecosistema unico nel suo genere a livello mondiale.

{:figure .image.left}
![Kanäle](/gallery/full/2019/12/15/Foto1.JPG){:class="img-responsive"}

Nel corso degli ultimi 20 anni i canali hanno ampiamente prosciugato i terreni paludosi della torbiera e di conseguenza la foresta pluviale di Mawas è molto esposta agli incendi. Persiste inoltre il problema del disboscamento illegale della regione attorno al villaggio di Tuanan, dove vive una delle ultime popolazioni di grandi oranghi selvatici (poco meno di 2’550 animali).

Nell’ambito del progetto Tuanan e di un programma simile nella regione di Mawas, BOS sta chiudendo gli ex canali di drenaggio e formando dei team per la prevenzione degli incendi. Il terreno paludoso viene dapprima rinaturalizzato e poi rimboscato. Nei vivai dell’organizzazione si coltivano gli alberelli che in seguito vengono trapiantati da volontari locali. Con l’aiuto di progetti di microcredito si creano fonti di reddito alternative al disboscamento illegale e al bracconaggio.

### Grazie di cuore per sostenere la campagna One-Tree-One-Life e in tal modo questi progetti di rimboschimento!