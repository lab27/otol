---
order: 1
include: sections/normal.html
title: La campagna One-Tree-One-Life
anchor: kampagne
date: 2018-03-19 09:41:10 +0000
lang: it
---
Le foreste pluviali dell’Indonesia producono buona parte dell’ossigeno necessario per la nostra vita e regolano il clima a livello mondiale. Eppure ogni anno solo nel Borneo si distruggono 1,3 milioni di ettari di foresta pluviale. Si tratta di uno dei tassi di disboscamento più elevati a livello mondiale. Giorno dopo giorno sparisce così anche l’habitat naturale degli oranghi e di altre specie minacciate. Gli incendi che vanno di pari passo con il disboscamento accelerano al contempo i cambiamenti climatici e mettono in pericolo la salute di milioni di persone nella regione. 

{:figure .image.right}
![Angela Burri](/gallery/full/2018/01/26/IMG-20180126-WA0059.jpg){:class="img-responsive"}
_(BOS Schweiz)_

Nell’ambito della campagna One-Tree-One-Life, l’organizzazione BOS Schweiz – con il contributo di volontari e collaboratori della BOS Foundation in Indonesia – pianta alberi per il rimboschimento delle regioni della foresta pluviale distrutta.

Dal 2017 la campagna One-Tree-One-Life unisce tutti i progetti di rimboschimento di BOS Schweiz. L’obiettivo della campagna è raccogliere fondi mediante donazioni a favore dei progetti di BOS nel Kalimantan-Orientale (Samboja Lestari) e -Centrale (regione di Mawas). 