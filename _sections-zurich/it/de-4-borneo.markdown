---
order: 3
include: sections/reverse.html
title: La situazione nel Borneo
anchor: borneo
lang: it
---
Le millenarie foreste pluviali del Borneo sono annoverate tra le aree con la più grande biodiversità a livello mondiale. Eppure i loro giganteschi alberi vengono abbattuti in pochi minuti ed enormi superfici sono date alle fiamme per soddisfare la nostra crescente avidità di carbone, legno tropicale e olio di palma. Questo pesante intervento nella natura distrugge l’habitat naturale degli oranghi. Interi ecosistemi dipendono da questa specie chiave e non possono sopravvivere senza di lei. 

{: .image.left}
![image-title-here](/assets/img/baby-ou-color-sm.jpg){:class="img-responsive"}
_(Björn Vaughn, BPI)_

Dal 2016 gli oranghi del Borneo sono sulla lista rossa dell’Unione internazionale per la conservazione della natura (IUCN), come una specie «ad altro rischio di estinzione». Il 55 percento del loro habitat naturale è già andato perso negli ultimi 20 anni, per cui la popolazione di oranghi è diminuita di oltre l’80 percento. Già i nostri figli e nipoti potrebbero non vedere più gli oranghi in natura!

{:figure .image.right}
![image-title-here](/assets/img/chainsaw.jpg){:class="img-responsive"}
_(Björn Vaughn, BPI)_

Solo nell’estate 2019, in tutto il paese sono bruciati oltre 900000 ettari di foresta e terreno. Di questi, il 44 percento era costituito dalle preziose foreste palustri, serbatoi di enormi quantità di carbonio. Se prendono fuoco, liberano una quantità di CO2 superiore da quattro a 40 volte quella degli incendi delle foreste in altre regioni tropicali. Per questo motivo, secondo la Banca mondiale nel 2019 gli incendi delle foreste pluviali e delle torbiere indonesiane hanno rilasciato nell’atmosfera quasi il doppio della CO2, rispetto agli incendi verificatisi contemporaneamente in Amazzonia!